Тактична медицина ЗСУ. Як надавати першу допомогу пораненим на полі бою
Основні правила порятунку травмованих військових, які зберігають життя
Богдана Смуток12:02 08 листопада 2022
Перша медична допомога на полі бою — це надважливий чинник порятунку життя пораненому. Як вказує аналіз причин загибелі солдатів, значну частину з них можна було врятувати. Близько 90% поранених бійців гинуть ще до потрапляння в госпіталь — в основному через несумісні з життям травми.

Однак деякі стани, такі як кровотеча з кінцівок, напружений пневмоторакс і проблеми з дихальними шляхами можна усунути в бойових умовах.

Chas News розповідає, як працює перша медична допомога пораненим і як її надавати.

Надання домедичної допомоги — три зони
Місце ведення бойових дій умовно поділяють на три зони — зелену, жовту та червону. Від того, в якій зоні перебуває поранений, залежить об'єм надання допомоги.

Надання медичної допомоги у червоній зоні 
допомога пораненим
Facebook

Червона зона — це місце бойових дій, де військові перебувають під обстрілом противника. У цій зоні головною місією військового є виконання бойового завдання, на другому місці стоїть опікування постраждалими.

Допомога пораненому передбачає якнайшвидше накладання джгута у випадку кровотечі та евакуацію поранених із зони ураження.

Надання медичної допомоги у жовтій зоні
допомога пораненим
Facebook

Жовта зона передбачає, що поранений знаходиться поза безпосереднім вогневим впливом (підвал, бліндаж, укриття). Порядок надання допомоги в жовтій зоні такий:

перевірити постраждалого на наявність кровотеч;
оглянути прохідність дихальних шляхів;
обробити ушкодження грудної клітини;
перевірити джгут, якщо його накладали на кінцівки;
повторно оглянути пораненого на наявність незначних кровотеч, необроблених ран на кінцівках та інших травм;
ввести знеболюючі та антибіотики;
передати інформацію про пораненого медикам;
перевіряти притомність постраждалого і його дихання кожні 15 хвилин.
Допомога у зеленій зоні
Зелена зона — це віддалені від безпосереднього вогневого впливу райони. Тут є мобільні польові госпіталі, військові чи цивільні шпиталі, спеціалізовані клініки. Допомога у зеленій зоні полягає у своєчасному супроводі пораненого до місця немедичної чи медичної евакуації.

Наступним пунктом при огляді мають бути дихальні шляхи. Через їхню непрохідність гинуть близько 27% бійців. Тому після перевірки на критичну кровотечу потрібно оглянути прохідність верхніх дихальних шляхів (А) та наявність, частоту і глибину дихання (В).

Така послідовність зумовлена тим, що спочатку повітря потрапляє у верхні дихальні шляхи. Якщо вони перекриті запалим язиком, уламками щелепи або зубів, то кисень не потрапить у легені, навіть якщо вони вціліли. Для вирішення проблеми непрохідності верхніх дихальних шляхів є близько 4 хв, а травми дихальної клітки, наприклад, пневмотораксу — до 20 хв.

Пункт С (circulation) передбачає відновлення рівня рідини (крові) в тілі пораненого та проведення інших стабілізаційних заходів, зокрема, для попередження зниження температури тіла. Це варто зробити протягом 30-40 хв з моменту поранення.

Приклади зупинки кровотеч
Накладання перев'язувального пакета:

https://chas.news/current/taktichna-meditsina-zsu-yak-nadavati-pershu-dopomogu-poranenim-na-poli-boyu