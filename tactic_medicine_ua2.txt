Тактична медицина
Матеріал з Вікіпедії — вільної енциклопедії.
2 зміни у цій версії очікують на перевірку. Стабільну версію було перевірено 27 листопада 2022.
Тактична медицина	1990-ті
Основне призначення	Допомога на догоспітальному етапі
Основні алгоритми	MARCH , TCCC ,TECC
Сфера використання	Бойові дії

Тренування майбутніх офіцерів ЗСУ по наданню домедичної допомоги
Тактична медицина — це надання допомоги на догоспітальному етапі націлене передусім на усунення попереджуваних причин смерті, за принципами, що враховують загрозу від бойових дій чи активного стрільця[1][2].

Тактична медицина виокремилась в самостійний напрям після появи настанов ТССС, ТЕСС та подібних до них алгоритмів і програм навчання[3][4].

Розділяють тактичну медицину власне в умовах бойових дій та тактичну екстрену медицину. Солдати, зазвичай молоді, з незначною кількістю хронічних захворювань. Відповідно ймовірність смерті від інших причин, окрім тих, що спричиняють поранення, невелика. При наданні допомоги цивільним особам в тактичних умовах слід враховувати можливість наявності хронічних захворювань, зокрема і серцево-судинних.

З перекладеним протоколом надання допомоги рівня "Боєць-рятувальник (CLS TCCC)" можна ознайомитись на сайті.


Зміст
1	Історія виникнення
2	Загальна інформація
3	Алгоритми надання допомоги
4	Тактична медицина в Україні
5	Див. також
6	Примітки
7	Посилання
Історія виникнення
У першій половині 1990-х у США та Великій Британії були проведені дослідження по розробці стандартів догоспітальної допомоги в умовах бойових дій[5]. Зокрема Командування спеціальних операцій США у 1993 році фінансувало 2-річне дослідження по покращенню допомоги пораненим на полі бою. Результатом дослідження була перша редакція рекомендацій Tactical Combat Casualty Care (ТССС)[3]. Паралельне та незалежне дослідження проводилось і у Великій Британії, де на основі ATLS було розроблено курс для Спеціальної повітряної служби та Спеціальної човнової служби[5].

У 1996 було опубліковано статтю, де докладно описані американські настанови щодо догоспітальної допомоги «Тактична допомога пораненим в умовах бойових дій» (англ. Tactical Combat Casualty Care, ТССС або ТС3). Настанови переглядаються щорічно комітетом з військових лікарів та парамедиків із залученням військових різних спеціальностей та різних родів військ. Зараз подібними стандартами користуються більшість армій НАТО[3].

Загальна інформація
Цілі ТССС: надати допомогу пораненому, запобігти додаткових травм у військовослужбовців, завершити місію. В тактичній медицині пріорітненим є виконання тактичної задачі.

Стандарти ТССС розроблені комітетом ТССС. Вони переглядаються та оновлюються кожний рік. Настанови щодо догоспітальної допомоги «Тактична допомога пораненим в умовах бойових дій» (ТССС) є у двох варіантах ТССС-МР - для медичного персоналу та ТССС-АС - для усіх комбатантів.

ТССС-АС, побудований на основі ТССС-МР, він розрахований для усіх бійців, отож, він спрощений. Відповідно, надається менший об'єм допомоги.

На полі бою є три категорії поранених:

Солдати, які все одно помруть;
Солдати, які все одно виживуть;
Солдати, смерті яких можна запобігти, якщо негайно вжити правильних рятувальних заходів (7-15%).
До 87% смертей у бою відбуваються до того, як поранений дістанеться до  лікарняного закладу. Доля поранених часто залежить від людини, що перша надає їм допомогу.

Превентивні смерті — це смерті яким можна було запобігти, надавши першу медичну допомогу[6]. Головними причинами превентивних смертей на полі бою є критична (масова) кровотеча - 60%, напружений пневмоторакс - 33%, непрохідність дихальних шляхів - 6%. Алгоритм надання допомоги побудований таким чином: від стабілізації найбільш загрожуючих станів до менш загрожуючих. Так, від масивної кровотечі смерть настає від декількох десятків секунд до декількох хвилин, від непрохідності дихальних шляхів від 2 до 7 хвилин, від напруженого пневматораксу від декількох десятків хвилин до декількох годин.

Допомога під час бойових дій поділяється на три етапи (зони):

допомога під вогнем (прямої загрози, гаряча) - Care Under Fire;
допомога в тактичнах умовах (непрямої загрози, тепла) - Tactical Field Care;
допомога в умовах евакуації (холодна) - Tactical Evacuation Care.
В кожній зоні об'єм допомоги різний. Він залежить від тактичної ситуації. Червона зона - зона під прямим вогнем противника. Профіль - максимально низький. В цій зоні усуваються лише найбільш загрозливі стани - зупинка критичної кровотечі за допомогою накладання джгута, який рекомендований Комітетом ТССС. Важливо завжди пам'ятати про власну безпеку.

Алгоритми надання допомоги
В тактичній медицині прийнято працювати строго згідно алгоритмічного регламенту. Бойові медики навчаються надавати допомогу у певному порядку, де спочатку йдуть найвагоміші травми, такі як масивні кровотечі (здебільшого артеріальні). Далі перевіряється стан дихальних шляхів та забезпечується можливість дихання для потерпілого. Згідно наступних пунктів, тактичний медик повинен оглянути потерпілого, впевнитись у відсутності інших травм (різні види пневмоторакса, переломи та механічні травми, наявність інших поранень та контузій). Останнім пунктом виступає Гіпотермія, а саме порятунок людини від неї. Через вагому втрату крові тіло потерпілого часто перестає правильно самостійно регулювати температуру тіла, від чого починається Гіпотермія і людина помирає від переохолодження. Найрозповсюдженішим алгоритмом надання домедичної допомоги в бойових умовах є MARCH. Це абревіатура, де кожна буква має відповідне визначення та порядок виконання.MARCH
M - Massive Bleedings

A - Airway

R - Respiration

C - Circulation

H - Hypothermia

Тактична медицина в Україні
Див. також
Вузловий джгут
Парамедик
Перша медична допомога

https://uk.wikipedia.org/wiki/Тактична_медицина