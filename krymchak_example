
üčünǯi yïlda χanlïqïna Yehoyaqim niŋ χanï Yehuda nïŋ keldi Nevukadnečar χanï
Bavel niŋ Yerušalaim γa da meters qurdu üstüne
da verdi H qoluna ošol Yehoyaqim niŋ χanï Yehuda nïŋ da birazïndan
saγïtlarï evi ol taŋrïnïŋ da getirdi olarnï yerine Bavel niŋ
evine âvoda zara sïnïŋ da ošol saγïtlarïnï ketirdi evine
χaznasï âvoda zara sïnïŋ
da etti ol χan Ašpanaz γa aγasï qadir aγalarnïŋ ketirmege oγullarïndan
Israel niŋ da zuraâtïndan ol χanlïχ nïŋ da ol beglerden
ballar ki yoχtur ollarda ǯümle saqatlïχ da yaχšïlarï körümnüŋ
da aŋlaγanlar ǯümle usulluχ da da bilgenleri
bilmekniŋ da aŋlaγanlarï aŋlamaχnïŋ da ki quvet var dïr olarda
turmaγa sarayda ol χan nïŋ da ögretmege olarγa seferi da
tili Kasdim niŋ

da azirledi olarγa ol χan tayïnï kün nüŋ kününe ökmekinden ašï o
χan nïŋ da šarapïdan ičkisiniŋ da östürmege olarnï üč yïllar
da biraz larïndan tursunlar alïna ol χan nïŋ
da oldu olarda oγullarïndan Yeuda nïŋ Daniel Hananya Mišael da Âzarya
da qoydu olarγa aγasï ol qadim aγalarnïŋ atlar da qoštu Daniel ge
Beltašačar da Hananya γa Šadran da Mišael ge Mešah
da Âzarya γa Âved nego
da qoydu Daniel köŋlü üstüne ki igrenčilenmesin ökmekinde ašï ol χan nïŋ
da šarapïndan ičkisiniŋ da istedi aγasïndan ol qadim aγalarnïŋ
ki igrenčilenmesin
da verdi ol taŋrï Daniel ge kerem da rahem ler alïna aγasï ol
qadim aγalar nïŋ
da etti aγasï ol qadim aγalarnïŋ Daniel ge qorχayïrmen biyim ol χandan
ki azirledi ošol ašïŋïznï da ošol ičkiŋizni ki ne üčün körsün
ošol yüzleriŋizni qačïχlar ol balalardan ki siziŋ kibik da borčlu
etersiz bašïm nï χan γa

da etti Daniel ol ašhanaǯïγa ki azirledi aγasï ol qadim aγalarnïŋ
Daniel Hananya Mešah da Âzarya üstüne
dïŋlaγïn endi ošol qullarïŋnï on künler da verilsinler bizge zarzavatlardan
da ašayïχ da suv da ičiyik da görünsünler alïna körümlerimiz da
körümleri balalarïnïŋ ol ašaγanlar ökmeki ašï ol χannïŋ da nečik  ke
körersin etkin qullarïŋ ilen
da išitti olarγa bu ol sözge da dïŋladï olarnï on künler
da birazïndan on künlerniŋ köründü körümleri yaχšï da semizleri etniŋ
ǯümle ol balalarda ašaγanlar ošol ökmeki ašï ol χannïŋ
da oldu ol ašhanaǯï kötergin ošol ökmeki ašlarnïŋ da šarapï
ičkilerniŋ da verir edi olarγa salatalar
da bu ol balalar dörtleri berdi olarγa ol taŋrï bilmek da
aŋlamaq ǯümle sefer de da usuluχta da Daniel aŋlar edi
ǯümle körüm da tüšlerde
da birazïndan on künlerniŋ dedi o χan ketirmege olarnï da ketirdi olarnï aγasï
ol qadim aγalarnïŋ alïna Nevukadnečar nïŋ da söylešti

da söylešti barabarlarïna ol χan da tapïlmadï barabarlarïna Daniel
Hananya Mišael da Âzarya kibik da turdular alïna ol χan nïŋ
da ǯümle sözü usulluqu aqïlnïŋ ki istedi olardan ol χan da taptï
olarda on qatlar ǯümle ol bileǯimler da yïldïzγa baqïǯïlar
üstüne ki ǯümle ol χanlïqta
da oldu Daniel bir yïlγa degen Koreš ol χanγa
sïman b
da ekinǯi yïlda χanlïqïnda Nevukadnečar düš kördü seskendi yuχusu avere
oldu üstüne
da etti ol χan čaχïrmaγa bileǯimlerni da yïldïzγa baχïǯïlarnï
da ǯadïǯïlarnï da kasdim lerni aŋlatmaγa χan γa düšünü keldiler
da turdular alïna ol χan nïŋ
da etti olarγa ol χan düš düš kördüm da seskendi ǯanïm bilmege
ošol ol düšnü
da söylediler ol kasdim ler χan γa arapčaz χan duŋyalarγa degen saγ olγun
etkin tüšnü qullarïŋa da taburunu aŋlatayïχ (χan γa)

ǯoγap verdi ol χan da etti söz menden kitti eger bildirmeseŋiz maŋa
tüšnü da taburunu buγumlar etilirsiz da evleriŋiz čöplük ana
qoyulurlar
da eger düšünü da taburunu aŋlatsanïz baχšïšlar ve peškešler da
büyük sïy qabul etersiz alïmdan anǯa tüšnü ve taburunu aŋlatsanïz aŋa
ǯoγap verdiler ekinǯi keret da ettiler χan düšnu söylesin qullarïna
da taburunu aŋlatayïχ
ǯoγap verdi χan da etti kečekten bileirim vaχta ki sizler teslim olayïrsïz
satïlïrsïz ǯümle qaršïsïna ki kördüŋüzke ki kitti menden söz
ki eger düšnü bildirmeseŋiz maŋa birdir ol adetiniz da sözü aynaǯïlïqnïŋ
da saqatlïχnïŋ azirleseŋiz demege alïma čaqqï vaqït degišlir anǯa
tüšnü etiniz maŋa da bileyim ki taburunu aŋlattïnïz maŋa
ǯoγap verdiler kasdim ler alïna χan nïŋ da ettiler yoχ dïr kiši qoruluχ üstüne ki sözü χan nïŋ qadir olsun aŋlatmaγa ǯümle qaršïsïna
ki ǯümle büyük χan da ökümdar söz bunuŋ kibik sormadï ǯümle
bileǯim lerge da yïldïzγa baχïǯï larγa da kasdim lerge

da söz ki χan sorayïr eger aγïr dïr da bašqasï yoχtïr ki aŋlatsïn onu
alïna χannïŋ anǯaq mallaχlar ki qonmaχlarï ten ilen digildir
ǯümle buŋa qaršï χan öke ilen da büyük qaher ilen da eytti
gayïp etmege ǯümle uslu larnï Bavel niŋ
da adet čïqtï uslularnï öldürülürler da istediler Daniel ni ve
yoldašlarnï öl dürülmege
ol vaqta Daniel qayttardï keŋeš Aryonγa ǯenet aγasï ki χannïŋ ki čïχtï
öldürmege osullarïnï Bavelniŋ
ǯoγap verdi Daniel da etti Aryonγa ökümdarï χannïŋ ne üčün adet
tezlennen alïndan χannïŋ ol vaqïtta sözinü bildirdi Aryon Danielge
da Daniel kirdi da istedi χan dan ki zeman verilsin oŋa da taburunu
aŋlatmaγa χanγa
ol vaχïtta Daniel evine vardï da Hananya Mišael da Âzarya yoldašlarïna
söznü bildirdi
da rahem ler istemege alïndan taŋrïsï köknüŋ bu sïr üčün ki gayïp olmasïnlar
Daniel da yoldašlarï qalγan usullar ilen Bavel niŋ

ol vaχïtta Daniel ge körümlerinden geǯeniŋ sïr aškere oldu o vaχta
Daniel alγïšladï taŋrïsïnï köknüŋ
ǯoγap verdi Daniel da etti olsun atï H alγïšlï duŋyadan duŋyaγa degen
ki osulluχ da baatïrlïq onuŋ dur ol
da ol degištirir vaχtlarnï da zeman larnï ketirir χanlarnï da turγuzur
χanlarnï verir osuluq uslularγa da bilmek bilgenlerine aqïlnïŋ
ol aškertir teren lerni da gizlilerni biler na var qaranlïχta da
yarïχ barabarïna qonar

